Talvel 21. tuhukuudu kogo muailmas pietäh kanzoinvälisty Muamankielen päiviä . 
“ Oma Mua ” tämän hyväkse ilmoitti kilvan lugijoih niškoi . 
Kilbuniekoil pidi vastatat 10 kyzymykseh , net oldih vienakse da livvikse da vähäzel erottih . 
Kilbah saimmo 18 vastavustu . 
Kilbuniekoin keskes oli nuorembua dai vahnembua rahvastu , linnalastu dai kylis eläjiä . 
” Oma Mua ” valličči kolme parastu kilburuaduo . 
Nikudai kolmes voittajas ei voinnuh vastata kaikkih kyzymyksih oigieh , kudual kuduasgi kyzymykses rodih vaigevustu . 
Enzimäzeh kyzymykseh kilbuniekat vastattih kahteh luaduh : yhtet kirjutettih , ku karjalan kirjaimikko on hyväksytty vuvvennu 1989 , toizet , ku vuvvennu 2007 . 
Mollembat vastavukset otimmo vastah oigieloinnu . 
Vuvvennu 1989 oldih hyväksytty eri kirjaimikot – liygiläzeil da vienalazil omat . 
Vuvvennu 2007 oli hyväksytty karjalan kielen yhtehine kirjaimikko . 

Kaikis vaigevin kyzymys oli jälgimäine : reboi juoksou muadu myöte , jänöi juoksou suodu myöte , hlop – očat yhteh . 
Arbaitustu oli eriluadustu , ga kai oldih viärät . 
Erähät ” sinnepäi olijat ” vastavukset oldih moizet : eräs kilbuniekku arbai , ku pagin on kirvehes da puus , toine duumaičči , ku se on järveh virdai jogi . 
Oligi mostu , kuduat arvattih , ku se on pyhäil’l’an jyry da tuleniškut . 
Eräs vastai , ku se on čuasun da minuutan viizarit čuassulois . 
Muite oigei vastavus sih arbaistukseh on kangaspuut – niidyhäi loškutetah toine tostu vastah . 
Votttajien nimet kaččokkua verekses bumuagulehtes . 

